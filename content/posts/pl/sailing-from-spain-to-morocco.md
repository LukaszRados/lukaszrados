---
title: 'Na żaglach przez Hiszpanię, Gibraltar i Maroko'
published_at: '2015-11-17'
intro: 5400 km samolotem, 1300 km samochodem, 250 Mm żaglówką, 600 km pociągami, kilka przejazdów taksówką i dziesiątki kilometrów piechotą. W ciągu 15 dni zahaczyliśmy o 5 krajów na dwóch kontynentach. Zapraszam do obejrzenia kilku zdjęć dokumentujących naszą przygodę.
category: 'photography'
---

Pierwszym etapem naszej przygody był rejs z Malagi do Casablanki zorganizowany przez Akademicki Klub Żeglarski. Rozpoczęliśmy od przelotu z Wrocławia do Malagi by zaokrętować się w Benalmadenie. Tam niestety zatrzymał nas sztorm, który przez dwa dni nie pozwalał nam opuścić portu. Kiedy morze się uspokoiło postawiliśmy żagle i pognaliśmy w stronę Gibraltaru.

<photo-lazy src="/stories/maroko/267.jpg" padding-bottom="66.666"></photo-lazy>

<photo-lazy src="/stories/maroko/268.jpg" padding-bottom="66.666"></photo-lazy>

<photo-lazy src="/stories/maroko/269.jpg" padding-bottom="66.666"></photo-lazy>

Gibraltar to niewielkich rozmiarów brytyjskie terytorium zamorskie, którego punktem charakterystycznym jest wznosząca się 400 metrów nad poziom morza Skała Gibraltarska. Na jej terenie znajduje się rezerwat, w którym mieszka kilkaset magotów gibraltarskich. Z małpami tymi związana jest legenda głosząca, że kiedy magoty znikną z Gibraltaru, Brytyjczycy utracą tam swoje panowanie. Nic dziwnego więc, że traktują oni tę legendę poważnie. Na tyle poważnie, że do 1991 roku małpami opiekowało się wojsko, a obecnie dokarmianie ich przez turystów karane jest wysokimi karami pieniężnymi.

<photo-lazy src="/stories/maroko/271.jpg" padding-bottom="66.666"></photo-lazy>

<photo-lazy src="/stories/maroko/272.jpg" padding-bottom="66.666"></photo-lazy>

<photo-lazy src="/stories/maroko/273.jpg" padding-bottom="66.666"></photo-lazy>

Patrząc na zdjęcia ciężko uwierzyć, że te małpki to prawdziwe diabły. Co więcej, diabły cierpiące na kleptomanię. Jakikolwiek obiekt pozostawiony bez wyraźnej opieki, w mgnieniu oka staje się ich zdobyczą. Zazwyczaj małpy ignorują ludzką obecność, jednak sprowokowane mogą posunąć się nawet do ugryzienia niepokojącego ich osobnika.

<photo-lazy src="/stories/maroko/275.jpg" padding-bottom="66.666"></photo-lazy>

<photo-lazy src="/stories/maroko/276.jpg" padding-bottom="66.666"></photo-lazy>

<photo-lazy src="/stories/maroko/277.jpg" padding-bottom="66.666"></photo-lazy>

<photo-lazy src="/stories/maroko/278.jpg" padding-bottom="66.666"></photo-lazy>

<photo-lazy src="/stories/maroko/279.jpg" padding-bottom="66.666"></photo-lazy>

<photo-lazy src="/stories/maroko/283.jpg" padding-bottom="150"></photo-lazy>

W Tarifie korzystamy z okazji i bierzemy kąpiel na styku Morza Śródziemnego z Oceanem Atlantyckim. Następnie żegnamy się z Europą i obieramy kierunek prosto na Casablankę (ze względu na ograniczenia w ubezpieczeniu łodzi, Casablanka jest jednym z nielicznych portów w Maroku w których możemy się zatrzymać).

<photo-lazy src="/stories/maroko/281.jpg" padding-bottom="66.666"></photo-lazy>

<photo-lazy src="/stories/maroko/282.jpg" padding-bottom="150"></photo-lazy>

<photo-lazy src="/stories/maroko/284.jpg" padding-bottom="150"></photo-lazy>

Po pięciu dniach rejsu dopływamy do Maroka (port Al-Muhammadija), gdzie po kolejnych dwóch dobach kolejna załoga przejmie po nas łódkę i pożegluje w stronę Wysp Kanaryjskich. My postanawiamy jednak przedłużyć swój pobyt o kilka dni. Zwiedzanie Maroka rozpoczynamy od Casablanki i Rabatu. Następnie kierujemy się do Marrakeszu, gdzie planujemy wypożyczyć samochód.

<photo-lazy src="/stories/maroko/286.jpg" padding-bottom="66.666"></photo-lazy>

<photo-lazy src="/stories/maroko/287.jpg" padding-bottom="66.666"></photo-lazy>

<photo-lazy src="/stories/maroko/288.jpg" padding-bottom="66.666"></photo-lazy>

<photo-lazy src="/stories/maroko/289.jpg" padding-bottom="66.666"></photo-lazy>

<photo-lazy src="/stories/maroko/290.jpg" padding-bottom="66.666"></photo-lazy>

<photo-lazy src="/stories/maroko/291.jpg" padding-bottom="66.666"></photo-lazy>

<photo-lazy src="/stories/maroko/292.jpg" padding-bottom="66.666"></photo-lazy>

<photo-lazy src="/stories/maroko/293.jpg" padding-bottom="66.666"></photo-lazy>

<photo-lazy src="/stories/maroko/294.jpg" padding-bottom="66.666"></photo-lazy>

Głównym celem naszego pobytu w Maroku jest nocleg na pustyni. Po drodze przejeżdżamy przełęczą Tizi n'Tichka przez góry Atlas, mijamy Warzazat, wąwóz Todra i niezliczone małe miejscowości. Nie licząc wyjazdu z Marrakeszu, poruszanie się samochodem po Maroku jest bardzo łatwe i przyjemne.

Niestety, do Merzougi docieramy zbyt późno by załapać się na nocleg pośród wydm (inną sprawą jest, że cena takiej rozrywki zdecydowanie przekracza nasz budżet). Decydujemy się na nocleg w hotelu na skraju pustyni (w którym nieco się denerwujemy, ponieważ właściciel najwyraźniej okazuje zbyt dużo niechcianego zainteresowania jedyną dziewczyną w naszym towarzystwie) i wyjście na wschód słońca na jedną z wydm. Wschód słońca okazuje się jedną z najpiękniejszych rzeczy, jakie do tej pory widziałem.

<photo-lazy src="/stories/maroko/296.jpg" padding-bottom="150"></photo-lazy>

<photo-lazy src="/stories/maroko/297.jpg" padding-bottom="150"></photo-lazy>

<photo-lazy src="/stories/maroko/298.jpg" padding-bottom="150"></photo-lazy>

<photo-lazy src="/stories/maroko/299.jpg" padding-bottom="66.666"></photo-lazy>

<photo-lazy src="/stories/maroko/300.jpg" padding-bottom="66.666"></photo-lazy>

<photo-lazy src="/stories/maroko/301.jpg" padding-bottom="66.666"></photo-lazy>

<photo-lazy src="/stories/maroko/302.jpg" padding-bottom="66.666"></photo-lazy>

<photo-lazy src="/stories/maroko/303.jpg" padding-bottom="66.666"></photo-lazy>

W drodze powrotnej wstępujemy jeszcze do atrakcji z listy światowego dziedzictwa UNESCO: Aït-Ben-Haddou. Ciekawostką jest, że osada odgrywała rolę miasta Yunkai w Grze o Tron!

<photo-lazy src="/stories/maroko/305.jpg" padding-bottom="66.666"></photo-lazy>

<photo-lazy src="/stories/maroko/306.jpg" padding-bottom="66.666"></photo-lazy>
