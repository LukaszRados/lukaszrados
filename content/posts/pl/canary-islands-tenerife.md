---
title: 'Wyspy Kanaryjskie: Teneryfa'
published_at: '2018-09-09'
intro: Wrzesień jest wspaniałym miesiącem na podróżowanie. Chociaż w większości europejskich destynacji jest już delikatnie po sezonie, to pogoda wciąż jest świetna. W tym roku zdecydowaliśmy się z Jolą na zwiedzanie Teneryfy na Wyspach Kanaryjskich. Po spędzeniu tam kilku dni mogę zdecydowanie powiedzieć, że jest to raj dla fotografa krajobrazu.
category: 'photography'
---

Pobyt rozpoczęliśmy od wycieczki samochodem dookoła wyspy. Dzięki temu zdobyliśmy rozeznanie które części wyspy podobają się nam bardziej i chcemy je jeszcze pozwiedzać, a które nieszczególnie nas interesują. W pierwszy dzień przejechaliśmy turystyczne południe (gdzie był nasz hotel), góry Anaga na północy i płaskowyż pod Pico del Teide.

Najbardziej charakterystycznym punktem wyspy jest stożek wulkanu Pico del Teide, który wznosi się na wysokość 3718m. Robi to tym większe wrażenie, że oglądać go można z poziomu oceanu. Niestety wejście na szczyt jest limitowane, a darmowe pozwolenie należy załatwić dużo wcześniej przez internet. Nasz wyjazd był dość spontaniczny, więc nie byliśmy na to przygotowani, ale obiecaliśmy sobie że jeszcze tam wrócimy.

<photo-lazy src="/stories/teneryfa/1.jpg" padding-bottom="66.666"></photo-lazy>

<photo-lazy src="/stories/teneryfa/2.jpg" padding-bottom="66.666"></photo-lazy>

<photo-lazy src="/stories/teneryfa/3.jpg" padding-bottom="66.666"></photo-lazy>

<photo-lazy src="/stories/teneryfa/4.jpg" padding-bottom="66.666"></photo-lazy>

<photo-lazy src="/stories/teneryfa/5.jpg" padding-bottom="66.666"></photo-lazy>

Warto zwrócić uwagę na niezwykle zróżnicowany klimat Teneryfy. Zdjęcia powyżej wykonane są na wysokości ponad 2000m i pozbawione chociażby jednej chmurki, ponieważ chmury znajdują się już pod nami (zdjęcie poniżej). Wielokrotnie zdarzało nam się zacząć wycieczkę w pochmurnym miasteczku, przejechać przez gęste chmury i znaleźć się już ponad nimi i cieszyć czystym niebem.

<photo-lazy src="/stories/teneryfa/6.jpg" padding-bottom="56.25"></photo-lazy>

Na północno-zachodnim krańcu wyspy wznoszą się góry Teno, w których mieliśmy okazję oglądać najpiękniejszy zachód słońca podczas wyjazdu. Po wyjechaniu na Mirador De Cherfe miałem problem ze zdecydowaniem, w którą stronę zwrócić obiektyw: w stronę gór Teno i zachodu słońca, czy w przeciwną gdzie wznosi się Pico del Teide.

<photo-lazy src="/stories/teneryfa/7.jpg" padding-bottom="66.666"></photo-lazy>

<photo-lazy src="/stories/teneryfa/10.jpg" padding-bottom="56.25"></photo-lazy>

<photo-lazy src="/stories/teneryfa/9.jpg" padding-bottom="150"></photo-lazy>

<photo-lazy src="/stories/teneryfa/11.jpg" padding-bottom="66.666"></photo-lazy>

<photo-lazy src="/stories/teneryfa/12.jpg" padding-bottom="61.25"></photo-lazy>

<photo-lazy src="/stories/teneryfa/13.jpg" padding-bottom="66.666"></photo-lazy>

<photo-lazy src="/stories/teneryfa/8.jpg" padding-bottom="66.666"></photo-lazy>

W górach Teno znajduje się również jedna z największych atrakcji turystycznych: wioska Masca, z której wychodzi malowniczy szlak wąwozem w stronę oceanu. Niestety, ponownie mieliśmy pecha ponieważ od pewnego czasu wąwóz jest zamknięty dla turystów.

<photo-lazy src="/stories/teneryfa/15.jpg" padding-bottom="100"></photo-lazy>

<photo-lazy src="/stories/teneryfa/16.jpg" padding-bottom="66.666"></photo-lazy>

<photo-lazy src="/stories/teneryfa/17.jpg" padding-bottom="150"></photo-lazy>

<photo-lazy src="/stories/teneryfa/14.jpg" padding-bottom="66.666"></photo-lazy>

Teneryfa jest często uznawana za jedno z lepszych miejsc w Europie na oglądanie nocnego nieba. Wystarczyło wyjechać na płaskowyż pod Teide, poczekać do zmroku i spojrzeć w górę by zrozumieć dlaczego.

<photo-lazy src="/stories/teneryfa/18.jpg" padding-bottom="56.25"></photo-lazy>

<photo-lazy src="/stories/teneryfa/19.jpg" padding-bottom="150"></photo-lazy>
